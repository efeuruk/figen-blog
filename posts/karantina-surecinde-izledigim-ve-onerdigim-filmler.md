---
title: "Karantina Sürecinde İzlediğim ve Önerdiğim Film ve Diziler"
date: '2020-06-02'
---

Herkese merhabalar,

Dünya'yı etkisi altına alan _corona_, hepimizin hayatlarını büyük oranda değiştirdi. Bu değişiklik çoğumuzu filmlere ve dizilere yöneltti. Ben de size fikir vermek ve
karantina sürecinizi **katlanabilir** kılmak için ve ayrıca acaba bugün ne izlesem diye düşünmenizi bir nebze olsun azaltacak olan film ve dizi önerileri ile karşınızdayım.
Öncelikle filmlerle başlayacağız ve dizilerle devam edeceğiz.

# Filmler
## Cinayet Süsü - 2019 - Komedi, Gizem

![alt text](https://tr.web.img4.acsta.net/pictures/19/08/23/16/04/0930047.jpg)

Cinayet Süsü, 2019 yılının en iyi türk komedi filmlerinin başında geliyor. Kadro yetenekli ve bilindik oyunculardan oluşuyor. Filmden spoiler vermeden bahsedecek olursam, gizemli bir seri katilin işlediği suçlar neticesinde peşine düşen polisler ve dedektifler ile olayı çözümlemeye çalışan bir film. Seri katil arayışı esnasında başlarına gelen komik olaylar ve karakter etkileşimleri çok ilginçti. Komedi ile beraber gizem de içermekte, bu yüzden sonunu merakla bekliyorsunuz. 

Puanım: 8/10

## Murder Mystery - 2019 - Komedi, Aksiyon

![alt text](https://tr.web.img3.acsta.net/pictures/19/06/13/09/35/4216544.jpg)

Başrollerini Adam Sandler ve Jennifer Aniston'nın yer aldığı 2019 yapımı film. Bu filmde evliliklerini kurtarmak için seyahate çıkan çift, uçakta bi adamla tanışır ve adamın bu çifti yatlarına davet eder. Davet edildikleri bu yatta gelişen bir cinayet sonrası üzerine yattaki herkes teker teker sorguya çekilir ve olaylar gelişir. Film komedi gibi görünse de bolca aksiyon ve gizem içeriyor.

Puanım: 7/10

## Bizim İçin Şampiyon - 2018 - Biyografi, Dram, Romantizm

![alt text](https://tr.web.img2.acsta.net/pictures/19/01/10/11/53/2632829.jpg)

Siz izlemeden söyleyeyim, filmde sürekli "Bold Pilot geliyor" lafını binlerce kez duyacaksınız :) Bolt Pilot zor ve hırçın bir attır, fakat zamanla jokeyine alışır ve başarıdan başarıya koşarak tarih yazar. Tabi ki film ne kadar Bold Pilot odaklı gibi gözükse de jokey ve etrafında oluşan olaylar da filmde betimleniyor. (Aşk içerebilir :)) Sizi tebessüm ettirirken, bir yandan da hüzünlendirebilir, filmi izlerken peçetelerinizi yanınızda bulundurun :)

Puanım: 9/10

## Extraction - 2020 - Aksiyon

![alt text](https://m.media-amazon.com/images/M/MV5BMDJiNzUwYzEtNmQ2Yy00NWE4LWEwNzctM2M0MjE0OGUxZTA3XkEyXkFqcGdeQXVyMTMxODk2OTU@._V1_.jpg)